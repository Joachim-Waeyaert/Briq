# BRIQ
Hoe kan ik 65-plussers samenkrijgen om aan multisensoriële oefeningen te doen?

*Projectteam: Kasper Stas, Joachim Waeyaert*

Datum 08/01/2022

## Samenvatting
Dementie wordt vaak behandeld in plaats van te voorkomen, terwijl preventie juist essentieel is. Uit wetenschappelijk onderzoek blijkt dat een combinatie van cognitieve en fysieke stimulatie kan bijdragen aan het uitstellen van dementie. Daarnaast toont onderzoek aan dat sociale interactie een positieve invloed heeft op de cognitieve vaardigheden. Wanneer dergelijke onderzoeken zijn uitgevoerd binnen de doelgroep, werd duidelijk dat motivatie een cruciale rol speelt. Regelmatig gebruik blijkt namelijk moeilijk zonder een sterke drijfveer.

Om deze motivatie te stimuleren, werd onderzocht hoe deze geïntegreerd kan worden in producten zoals de Briq. Drie belangrijke motivatiefactoren kwamen naar voren. Ten eerste is het belangrijk om aan te sluiten bij de interesses en hobby’s van mensen. Ten tweede speelt sociaal contact een grote rol, aangezien veel ouderen dit als een zeer belangrijk aspect ervaren. Tot slot is gebruiksvriendelijkheid van belang; het product moet niet te innovatief of ingewikkeld zijn, omdat dit voor oudere gebruikers een barrière kan vormen.

Door deze drie aspecten te combineren met een multisensorische aanpak, kan dementie bij gezonde 65-plussers mogelijk worden uitgesteld. Dit benadrukt het belang van preventieve maatregelen die zowel stimulerend als toegankelijk zijn voor ouderen.

<p align="center">
  <img src="/images/render briq.png" width="70%">
</p>


## Introductie
Het project ‘Briq’ is ontstaan vanuit het thema ‘Healthy Aging’, waarbij gezocht wordt naar manieren om zowel fysiek als mentaal gezond ouder te worden. Dit thema is geïnspireerd door Ronnie Gardiner, een jazzdrummer die merkte dat drummen niet alleen zijn stemming verbeterde, maar ook zijn motoriek en cognitieve vaardigheden stimuleerde. Deze inzichten leidden tot de ontwikkeling van de Ronnie Gardiner Methode (RGM), een oefenmethode die ritme en muziek gebruikt om meerdere hersengebieden tegelijk te activeren. De methode stimuleert motoriek, spraak en cognitie, en wordt momenteel toegepast in klinische omgevingen, bijvoorbeeld bij revalidatie van neurologische aandoeningen.
Onderzoek[^2] wijst uit dat een combinatie van fysieke en cognitieve uitdagingen elkaar versterkt. In 2023 benadrukte Julien Venesson dit met zijn onderzoek naar myokines – hormonen die vrijkomen door spieractiviteit en bijdragen aan de vorming van nieuwe hersencellen. Dit bevestigt de kracht van beweging in combinatie met mentale stimulatie, zoals toegepast in de RGM-methode.

> "Myokines: het verjongende hormoon dat door onze spieren wordt geproduceerd"

De design challenge binnen het project Briq is om een slim product te ontwikkelen dat de RGM-methode op een vernieuwende en toegankelijke manier implementeert. Het doel is om een product te ontwerpen dat niet alleen geschikt is voor klinische toepassingen, maar ook gezonde ouderen stimuleert om mentaal en fysiek actief te blijven. 

> [!IMPORTANT]
> Randvoorwaarden:
> - Het product moet fysieke en digitale componenten bevatten.
> - Het product moet zowel het fysiek als het cognitieve prikkelen.
> - Het product moet zelfstandig kunnen gebruikt worden door ouderen.

Het betrekken van verschillende stakeholders, naast de eindgebruiker, is een cruciaal onderdeel om dit project tot een goed einde te brengen. De belangen van deze stakeholders zijn in kaart gebracht met een stakeholder map en waarbij de twee belangrijkste partijen verder zijn geanalyseerd met behulp van de Innovatrix.
<p align="center">
  <img src="/images/RGM-Methode - Innovatrix.jpg" width="49%">
  <img src="/images/RGM-Methode - Stakeholders.jpg" width="49%">
</p>


## Methodologie
Max 400 woorden. Beschrijf je methodologie (enkel SEM1, zie les methodologie). Maak hierbij gebruik van een afbeelding om je tijdlijn weer te geven. Op deze tijdlijn moeten minimaal een tijdsincatie te zien zijn, moeten fasen te zien zijn en moeten activiteiten te zien zijn.

## Discovery
In dit onderdeel wordt onderzocht wat zich binnen de probleemruimte bevindt en of er mogelijke oplossingen voor deze kwesties gevonden kunnen worden. Om inzicht te krijgen in de probleemruimte worden enerzijds interviews afgenomen om te begrijpen hoe mensen het probleem ervaren, en anderzijds wordt gekeken naar bestaande oplossingen op de markt en de hiaten die benut kunnen worden.
### Doestellingen
Een duidelijke ‘how might we’ bekomen

### Materiaal & methoden
-	Benchmarking
-	User interviews
  
### Resultaten
#### User Interviews (N=4)
Tijdens de gebruikersinterviews werden voornamelijk algemene aspecten besprokendie anagestuurd werden door concrete vragen. Wanneer bepaalde vragen bij specifieke respondenten meer relevant bleken, werd daar dieper op ingegaan. Uit de interviews kwam naar voren dat de ene respondent het uitstellen of voorkomen van dementie als een belangrijke motivatie beschouwde, terwijl anderen zich daar minder zorgen over maakten. Voor deze laatste groep werd duidelijk dat hun motivatie vaak voortkwam uit persoonlijke interesses en hobby’s. Wanneer deze interesses aanwezig waren, gaven ze aan gemotiveerd te zijn om deel te nemen aan “Aging Young”. Er werd verder onderzocht welke andere factoren, naast persoonlijke interesses, als belangrijke motiverende elementen zouden kunnen dienen.
Een van de belangrijke factoren die naar voren kwam, is het sociale aspect. Een respondent gaf aan dat veel kennissen van 65 jaar en ouder zich regelmatig eenzaam voelen. Voor hen zou het sociale aspect een sterke motivatie zijn om deel te nemen aan "Aging Young". Onderzoek[^1] ondersteunt dit, aangezien het blijkt dat ouderen die regelmatig in contact staan met vrienden of kennissen beter presteren op cognitieve tests dan degenen die minder sociale interactie ervaren.
Daarnaast werd het belang van de gebruiksvriendelijkheid van de technologie benadrukt. De moderne, vaak complexe digitale wereld wordt door deze doelgroep als frustrerend ervaren. Respondenten gaven aan dat ze behoefte hadden aan producten die herkenbare, nostalgische elementen bevatten – producten die ze kunnen gebruiken of eenvoudig kunnen leren bedienen. De hedendaagse technologie wordt vaak als te ingewikkeld en te vernieuwend ervaren, wat leidt tot frustratie en afkeer bij deze groep.

#### Benchmarks (N=10)
Het doel van het marktonderzoek was om te onderzoeken welke aspecten van het "Aging Young"-concept al aanwezig zijn op de markt en welke van deze aspecten gebruikt of verbetert kunnen worden. Hiervoor werden verschillende bestaande producten of methodes onderzocht en hun voor-en nadelen geanalyseerd. 
Het viel op dat er veel cognitieve en fysieke oefeningen beschikbaar zijn, maar dat de combinatie van beide vaak beperkt is. Een belangrijk kenmerk van "Aging Young" is dat zowel het fysieke gedeelte intensief genoeg moet zijn, als het cognitieve gedeelte prikkelend genoeg. In veel gevallen blijkt het cognitieve gedeelte voldoende prikkeling te bieden, maar blijft het fysieke aspect niet intensief genoeg. Dit kan verklaard worden door de context waarin deze producten of oefenmethoden doorgaans worden toegepast, vaak in zorginstellingen zoals verpleeghuizen. Daar zijn de bewoners vaak niet mobiel genoeg om intensieve fysieke oefeningen uit te voeren of bevinden zij zich al in een gevorderd stadium van dementie. Met de Briq willen we echter juist focussen op mensen die nog in staat zijn om intensieve fysieke activiteiten uit te voeren en die thuis wonen, zonder de hulp van een zorgverlener of instructeur.
Een ander opvallend aspect was dat er vaak geen aandacht wordt besteed aan de motivatie van gebruikers om regelmatig met de producten of oefeningen te blijven werken, vooral wanneer er niemand aanwezig is om hen aan te moedigen of te begeleiden. Om hier meer inzicht in te krijgen, werd er tijdens de interviews (zie ‘user interviews’) verder onderzocht wat de drijvende kracht is achter de motivatie van gebruikers om actief betrokken te blijven bij deze producten.
<p align="center">
  <img src="images/Benchmarking-1.jpg" width="49%">
  <img src="images/Benchmarking-2.jpg" width="49%">
</p>

  

### Conclusies & implicaties
Een product kan zo ontworpen worden dat het zowel cognitieve als fysieke activiteit bevordert, wat kan bijdragen aan het uitstellen of voorkomen van dementie. Maar zal het product daadwerkelijk gebruikt worden? Uit het onderzoek in de discovery-fase blijkt duidelijk dat, wanneer de interesses van de gebruiker niet worden aangesproken, het gebruik van het product waarschijnlijk beperkt zal zijn, waardoor de effectiviteit ervan vermindert. Om ervoor te zorgen dat het product aanspreekt, is het dus belangrijk om verschillende interesses en motivaties binnen één product te integreren.
Een deel van de 65-plussers is alleenstaand, waardoor het sociale aspect een belangrijke motiverende factor kan zijn. Veel sportieve hobby’s bieden al dit sociale aspect, zoals tennis, badminton en pingpong.
Daarnaast is het algemeen bekend dat frustraties veel zwaarder wegen dan positieve emoties. Om frustraties te verminderen, moet er specifiek gekeken worden naar hoe het product zo gebruiksvriendelijk mogelijk kan worden gemaakt. Dit kan bereikt worden door de interface duidelijk en herkenbaar te maken, het implementeren van tutorials en het gebruik van duidelijke signifiers. 
Op de markt zijn er veel multisensorische producten waarbij de intensiteit van de fysieke activiteit onvoldoende is. Het combineren van een voldoende hoge fysieke intensiteit met cognitieve stimulatie is essentieel om deze gap te vullen.
**Hoe kan ik 65-plussers samenkrijgen om aan multisensoriële oefeningen te doen?**

> [!IMPORTANT]
> Design Requirements:
> - D1.1 Het product dient in een sociale omgeving te kunnen gebruikt worden.
> - D2.1 Het product dient een tutorial te bevatten.
> - D2.2 Er moeten herkenbare kenmerken voor de gebruiker aanwezig zijn in het product.

## Definition
In deze fase werd er verder gewerkt op de conclusies uit de discovery fase. Aan de hand van deze inzichten begon de ontwikkeling van de eerste conceptuele prototypes die vervolgens enkele test waves ondervonden.

### Doestellingen
In dit deel van het ontwikkelingsproces de concepten verfijnen. Dit werd gedaan aan de hand van twee _Wizard of Oz_ testen. Dit resulteert in een duidelijke _"How can we"_ om verder mee aan de slag te gaan in het tweede semester.

### Materiaal & methoden
Dit concept werd getest door twee keer een gebruikerstest af te leggen. Deze testen werden afgelegd terwijl de respondenten aan het tennissen of badmintonnen waren om zo een hoge ecologische validiteit te bekomen. De rode draad doorheen deze testen was om het in de _Wizard of Oz_ stijl te doen gepaard met het _think aloud protocol_ (TAP). Om zoveel mogelijk data uit deze testen te capteren werden deze uitgevoerd door twee onderzoekers. Zij vervulden tijdens de tet ofwel de rol van _Wizard_ of die van de observator. Na beide testen werd de verzamelde data geanalyseerd om zo conclusies op te bouwen.

De eerste concepttest onderzocht of het concept voldoende sterk was om verder mee aan de slag te gaan. Dit was echter een rudimentaire test. Hiervoor werden de kleuren weergeven doordat de _Wizard_ gekleurd papier omhoog stak. Om het vragengedeelte van het concept te testen was er een quiz opgesteld die de _Wizard_ richting de respondenten riep. Simultaan werd er door de observator notities genomen die zowel de gedachten en de handelingen van de respondenten neerschreef. Achteraf werden er nog enkele vragen gesteld aan de respondenten

Eens de eerste wave was doorlopen en het concept was bevestigd werd er verder opgebouwd naar een tweede prototype. Aangezien dit product zich nog in het begin van de ontwikkelingsfase bevond werd ook dit prototype primitief opgebouwd. Deze concepttest onderzocht zowel de plaatsing voor het weergeven van kleuren als de plaatsing voor de luidspreker. Tijdens deze test bevond de _Wizard_ zich meer achter de schermen en werd alles vanop afstand bediend. De plaatsing van het weergeven van kleuren werd vertolkt door een ledstrip. Deze werd telkens op een nieuwe positie aan het net gespannen. Per positie werd er aan de gebruikers gevraagd om een standaard badmintonspel te spelen met als enige twist dat ze de kleur moesten roepen wanneer deze veranderde. Nadien werd de positie van de luidspreker getest door ze telkens op een andere zijde van het veld te leggen (voor, naast en achter de respondenten). Per zijde werden er enkele quizvragen gesteld waarop zij moesten antwoorden. Tijdens deze testen schreef de observator opnieuw de gedachten en handelingen van de respondenten neer. 

### Resultaten
Rapporteer over de resultaten (incl. foto's, quotes, analyseframeworks, ...)
#### Wave 1
In het begin van de eerste testwave werden er tijdens de test zelf al enkele zaken duidelijk. In het begin stond de _Wizard_ aan het net (figuur x) om zo afwisselend de vragen aan de teams te stellen en de kleuren met de gekoppelde straf te weergeven. Tijdens het voorlezen van de vragen werd er bijna elke keer gevraagd om de zin te herhalen. Hierdoor is de _Wizard_ zich beginnen verplaatsen om telkens aan de kant van de spelers te staan die de vraag gesteld kregen (figuur y). Er werd toen maar sporadisch gevraagd om de vraag te herhalen. Na deze test werd dit bevestigd door de respondenten. Zij gaven ook aan dat ze er voor open stonden om op deze manier te spelen maar niet als de vragen niet luid en duidelijk genoeg aankwamen. 

Bij het testen van de kleuren werden er al snel enkele problemen ervaren. De respondenten keken niet weg van de bal om te zien welke kleur er opgestoken werd. Bij de vragenlijst achteraf vermelden ze dat de onderlinge competitie de oorzaak is. Zelfs al spelen zij voor het plezier vinden ze het belangrijk dat de competitie niet verhinderd wordt. Ook hadden de respondenten vaak moeite met het toepassen van de juiste straf bij de juiste kleur. Dit leidde tot het gevolg dat de straffen of niet, of pas een ronde te laat werden uitgevoerd. Ook mochten de straffen niet te hinderend zijn. Dit verhinderd ook de competitie en heeft een zware impact op het plezier tijdens het spelen.

Bij deze testwave stonden de respondenten open voor het idee, maar er waren ook wel frustraties. Doordat het concept een zeer rudimentair prototype was heeft dit waarschijnlijk ook een invloed op het enthousiasme van de respondenten

#### Wave 2
Bij deze testwave werd het probleem ondervonden dat de groep waarmee de test afgelegd ging worden net ervoor had afgezegd omwille van ziekte. Door de feestdagen, waardoor de respondenten enkele weken niet tenniste, en aankomende examens was het niet meer mogelijk om nog binnen de deadline een nieuwe datum af te spreken. Dit heeft ertoe geleidt dat de deze testwave is afgenomen met respondenten 18 en 23 jaar. Om tegen te gaan dat de invloed op de resultaten te groot is werd er gevraagd om oorstopjes in te steken zodat ze minder goed hoorden. Dit simuleerde de hardhorigheid die in de eerste testwave werd ervaren.

Uit deze testen is gebleken dat er maar een miniem verschil is tussen de hoorbaarbaarheid van de verschillende posities van de luidsprekers. Dit komt omdat de box luid genoeg kon en ook een helder geluid had. Ondanks het kleine verschil gaat de voorkeur wel naar de frontale positie van de box. 
Bij de vragen is er ook gemerkt dat er een frustratie is bij de spelers indien deze niet snel genoeg achter elkaar kwamen. Dit was onder andere te merken wanneer er een probleem was met de verbinding. Deze problemen traden vooral ook op wanneer de luidspreker aan de achterkant van het veld stond. Dit is een extra reden om de voorkeur te geven naar de frontale positie. 

Op gebied van het weergeven van de kleuren waren er tijdens de testen enkele implicaties opgedoken. Dit element zorgt namelijk voor veel afleiding van het spel. Toch komt uit de testen voort dat, indien de intensiteit van de ledstrip hoger zou zijn, de kleuren makkelijk te observeren zijn mits de ledstrip aan de bovenkant van het net hangt. De respondenten deelden mee dat op deze manier de kleur te zien is wanneer het pluimpje ter hoogte van het net is. Dit zorgde ervoor dat de aandacht niet te veel van het spel werd afgenomen wat een vereiste uit testwave 1 is. Ook deelden de respondenten mee dat de kleur in een interactief deel van het spel, zoals het pluimpje of badmintonraket, geïntegreerd kan worden. Deze elementen krijgen tijdens het spelen altijd de meeste aandacht. 

### Conclusies & implicaties
Dankzij deze twee gebruikerstesten is er 

## Bill of materials
- Welk
- Materiaal
- Heb
- Je
- Nu
- Nodig
- Voor
- Je
- Prototype

## Kritische reflectie
Max. 500 woorden


## Bijlagen
- Discovery
  - User interview
      - [protocol](https://ugentbe-my.sharepoint.com/:w:/g/personal/joachim_waeyaert_ugent_be/Eccp6-tuJ7RIgDxTFJafTsUBjha0G01C07kuwLYuzL_5hg?e=EyJoAE)
      - [report respondent 1](https://ugentbe-my.sharepoint.com/:w:/g/personal/joachim_waeyaert_ugent_be/ETShPN_411NNuFoKcluLLloBlKvgK6anIf66xyKFr2YVYA?e=tGJIf9)
      - [report respondent 2](https://ugentbe-my.sharepoint.com/:w:/g/personal/joachim_waeyaert_ugent_be/EX9dlNEBjz9Ep7ALpzGcafgBQYQuzKDekljJ-uAmMbQE1Q?e=86iySw)
      - [report respondent 3,4](https://ugentbe-my.sharepoint.com/:w:/g/personal/joachim_waeyaert_ugent_be/EcoTCGuhVb5BuJcO8Id6Z2MB8CgIEz0BB_kHVZi0qELf9w?e=ZP3wUn)
  - Benchmarking
      - [protocol + report](https://ugentbe-my.sharepoint.com/:w:/g/personal/joachim_waeyaert_ugent_be/EVxuGJCil6NKqp4rx4swli4Bz6NNofoWt0LyqeWuUlmu3w?e=z1qCuJ)
- Definition

## Bronnen
[^1]: Pennsylvania State University. (2021, April 1). Socializing may improve older adults’ cognitive function in daily life. Penn State News.  https://www.psu.edu/news/research/story/socializing-may-improve-older-adults-cognitive-function-daily-life
[^2]: Venesson, J. (2023, 19 december). Les myokines : l'hormone de jouvence produite par nos muscles. https://www.julienvenesson.fr/myokines-jouvence/



